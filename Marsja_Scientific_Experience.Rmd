---
title: "Nuvarande och Planerad Forskning"
author: "Erik Marsja"
date: "`r Sys.Date()`"
output:
  pdf_document:
    keep_tex: yes
    latex_engine: pdflatex
    template: template.tex
  html_document:
    df_print: paged
  word_document: default
email: erik.marsja@liu.se
fontawesome: yes
geometry: margin=1in
github: marsja
phone: +46703633662
subparagraph: yes
address: Tvistevägen 26, SE-907 36 Umeå, Sweden
web: www.marsja.se
swedish: TRUE
dob: 19810526
---

```{r setup, include=FALSE}
knitr::opts_chunk$set(echo = TRUE)
```

## Tidigare och Nuvarande Forskning
Min forskning har främst fokuserat på hur irrelevant stimuli påverkar olika typer av prestation. Från min kandidatuppsats, och fram till min avhandling, studerade jag hur plötsliga förändringar i omgivningen fångar uppmärksamheten från en primär uppgift. Senare har jag breddat mig till att forska på bl.a. funktionsnedsättning (främst hörselnedsättning men snart även ADHD), kognitiv funktion, och åldrande. 

### Multisensorisk perception och uppmärksamhet
I min kandidatuppsats fann vi att det egna namnet inte är mer distraherande jämfört med ett familjärt namn. Detta följdes upp med ett experiment där vi använde ord på vanliga objekt (exv. stol) och resultaten från det första experimentet replikerades (Ljungberg et al., 2014). I min avhandling (Marsja, 2017) undersökte jag hur irrelevanta och oväntade auditiva och taktila stimuli fångar uppmärksamheten. Jag fann att distraktion i den taktila modaliteten liknar den distraktion den i den auditiva modaliteten men att en möjlig skillnad är att effekten av oväntade vibrationer försvinner över tid (Marsja et al., In Prep.). Vidare visade jag att ljud som presenteras bland upprepade vibrationer bara är distraherande när vibrationen inte presenteras samtidigt som ett ljud. Att utelämna en upprepad vibration räcker för att påverka prestation (Marsja et al., 2018). En plötslig förändring av spatial lokalisation i en, för den primära uppgiften, irrelevant sekvens stör korttidsminnet men enbart när sekvensen består av både ljud och vibrationer (Marsja, et al., 2019). 

Tillsammans med nationella och internationella forskare undersökte vi även likheter och skillnader i distraktion av ljud och vibrationer och dess påverkan på korttidsminnet. Vi fann att korttidsminne störs mer av en vibrotaktil sekvens som är föränderlig jämfört med en sekvens som är samma hela tiden, ett resultat det som finns rapporterat för ljudsekvenser (Marsh et al. In Prep.). Tillsammans med forskare vid Luleå Tekniska Universitet planerar vi en studie där vi ämnar att jämföra vibrotaktila och auditiva oväntade uppgiftsirrelevanta förändringar hos vuxna med ADHD och vuxna utan ADHD. Denna studie är pågående och nyligen förregistrerad på Open Science Framework (https://osf.io/2uef8). I en annan studie visade vi en minskad effekt av varningssignalen när den mentala belastningen ökade men som nådde en platå allt eftersom belastningen blev tillräckligt hög (Rosa, **Marsja**, & K-Ljungberg, 2020).

### Hörselnedsättning - kognition och tal i brus
Jag har undersökt hur kognitiv funktion och ålder är relaterat till taligenkänning hos individer med och utan hörselnedsättning. Vi fann att kognition och ålder har liknande inverkan oavsett hörselnedsättning eller inte (**Marsja** et al., 2022). Detta korrobrerar med resultat från i en annan studie: hög arbetsminneskapacitet är relaterad till bättre prestanda vid taligenkänning i bakgrundsbrus för en grupp äldre och en grupp yngre normalt hörande individer (Stenbäck, et al., 2021). Här fann vi även att högre arbetsminneskapacitet var negativt relaterat till hur ansträngande det var att lyssna på tal i bakgrundsbrus.

Arbetsminne har vi funnit är viktigare när bakgrundsbruset bär information (dvs. består av talljud) än när det inte består av information (dvs. statiskt brus; Stenbäck et al., Submitted). I en av våra studier undersökte vi samband mellan självrapporterade hörselrelaterade mått, inklusive sociala aspekter, och beteendemått (Stenbäck et al., 2022). Vi fann endast ett signifikant samband mellan självskattningar och taligenkänning i brus hos äldre personer med normal hörsel. Vidare undersöker vi också hur logisk slutledning (både auditiv och visuell) kan vara relaterad till tal-i-brus-igenkänning (Stenbäck et al., In Prep.). Andra studier som är planerade är att undersöka dimensionerna i ett självskattninginstrument (SSQ; se Stenbäck et al., 2022) med hjälp av exploratory graph analysis, en relativt ny och avancerad statistisk metod. Vidare planerar vi att applicera multigrupp-SEM för att undersöka sambandet mellan 1) kognitiv funktion och olika nivåer av taltrösklar (eg.., 50%, 80%), och 2) huruvida kognitiv funktion har en liknande relation till taligenkänning när bakgrundsbruset är informativt eller när det inte är det, och hur detta ser ut beroende på om det finns en 

## Planerad forskning
I de planerade projekten nedan är jag forskningsledare om inte annat anges.

### Att förbättra digitala möten för personer med hörselnedsättning
Tillsammans med forskare i funktionsnedsättning och samhälle, pedagogik, och audiologi så planerar jag att undersöka hur digitala möten upplevs av samt hur, hjälpmedel såsom textning av videosamtal kan underlätta arbetslivet för, anställda med hörselnedsättning. 

#### Studie 1: Intervjustudie (Finansierad)
En delstudie av projektet är finansierad av Hörselforskningsfonden (IBL-2021-00170) och har som mål att beskriva upplevelser, förståelse, och konsekvenser av digitala möten. Resultatet från delstudien kommer också att vara en utgångspunkt för vidare forskning om förutsättningarna, och förbättringsmöjligheterna, för anställda med hörselnedsättning.

#### Studie 2 och 3: Förbättra digitala möten
Detta projekt innefattar två delstudier: en experimentell studie med mål att studera hur undertext kan påverka lyssningsansträngning och förståelse av det som sägs under ett videomöte. I delstudie 2 vill vi följa upp experimentet med en enkätundersökning som utformas baserat på de resultat vi får från Studie 1 för att fånga mer hälso- och arbetspsykologiska aspekter (exv. stress, deltagande i arbetslivet) av digitalisering samt hur textningens eventuella effekter. Slutligen för att fånga andra aspekter såsom upplevelser och insikter gällande lyssningsansträngning och förståelse, digitalisering, och textning, planerar att utföra intervjuer. Således har det större projektet en mixed-methods-ansats där vi integrerar kvalitativa data efter vi samlat in kvantitativt (dvs. med enkäten). Här planerar vi att använda avancerade statistiska metoder som t.ex. exploratory graph analysis och experimentet kommer förregistreras.

#### Projektgrupp: 
Dr Stenbäck, Avdelningen för Pedagogik och Didaktik (PEDI), Institutionen för Beteendevetenskap och Lärande (IBL), Linköpings Universitet, Dr Signoret, Avdelningen för Funktionsnedsättning och Samhälle (FuSa), IBL, Linköpings Universitet, Dr Bivall, Avdelningen för Pedagogik och Sociologi (APS), IBL, Linköpings Universitet, Dr Heinrich, Avdelningen för Mänsklig Kommunikation, Utveckling och Hörsel, Manchester Universitet. Projektet har skickats in till FORTE - Årliga utlysningen (2022) och kommer att skickas in till AFA Försäkringar.

Fler experiment med fokus på manipulationer av textningen (exv. grad av mismatch mellan tal och text) är även planerade. Dessa kan bidra till teoretisk kunskap kring audiovisuellt processande hos individer med hörselnedsättning. Här är främsta fokus på hörselnedsättning vill vi senare bredda forskningen till att inkludera andra funktionsnedsättningar (exv. kognitiva) och  normalt hörande individer. Potentiella finansiärer är Vetenskapsrådet (VR), FORTE, och AFA Försäkringar.
  
### Relationen mellan läs- och skrivvanor och psykosocial hälsa hos skolungdomar med hörselnedsättning
I detta projekt vill vi undersöka ungdomar med hörselnedsättning i årskurs 4–9 gällande läs- och skrivvanor, betyg och stödundervisning samt psykosocial hälsa. Syftet är att undersöka psykosocialt välbefinnande i skolan hos barn och ungdomar med hörselnedsättning i relation till pedagogiskt stöd och skolprestationer. 

#### Projektgrupp: 
Dr Stenbäck (*PI*), PEDI, IBL, Linköpings Universitet och Dr Sundström, Institutet för Specialpedagogik, Oslo Universitet. Två ansökningar med aningen olika fokus planeras att skickas in till VR Utbildningsvetenskap (fokus på skolan och utbildningsmiljön) och FORTE - Barns och Ungas psykiska hälsa (fokus på psykosocial hälsa).

### Digital Tvilling - En App för att Underlätta Resande för Personer med Särskilda Behov
I detta projekt är vår målsättning att undersöka, och dokumentera, barriärer samt behov som äldre och personer med funktionsnedsättning har för att resa i kollektivtrafik. Resultatet planerar vi att använda för att ta fram bland annat en kravlista för ett digitalt hjälpmedel som kan användas av studiens målgrupp men även andra.

#### Projektgrupp:
Dr Solis (*PI*), Människan i Trafiksystemet, Statens Väg- och Transportforskningsinstitut (VTI), Linköping, Sverige och Dr Nyberg, Mobilitet, aktörer och planering, VTI. En skiss kommer skickas till [K2 Kompetenscentrum](https://www.k2centrum.se/) för forskning och utbildning om kollektivtrafik (den 14:e april).

### Den tidsmässiga strukturen bakom nyföddas imitation
Här vill vi genom avancerade beräkningsmetoder (deep learning/maskininlärning) kartlägga den temporala strukturen hos neonatal imitation i videoinspelningar. Vi kommer att undersöka om neonatal imitation kan förstås som en del av det svarsmönster som spädbarn använder när de interagerar med en person. Vi förväntar oss att framgångsrik imitation associeras med detta kommunikativa mönster medan den misslyckade imitationsförsök gör det inte. Denna studie kommer att ge unika data som gör det möjligt att förklara hur responser som används som evidens för neonatal imitation är tidsmässigt organiserade. Det kommer också att bidra till en bättre förståelse för spädbarns förmåga att delta i målmedvetna utbyten med andra. 

#### Projektgrupp: 
Prof. Heimann (*PI*), Avdelningen för Psykologi, IBL, Linköpings Universitet, Dr Holmer, FuSa, IBL, Linköpings Universitet, Prof. Delafield-Butt, Akademin för Utbildning, Strathclyde Universitet, Glasgow, Skottland, och Dr Tachtatzis, Institutionen för Elektronik och elektroteknik, Strathclyde Universitet, Glasgow. Projektet är inskickat som skiss till Riksbankens Jubileumsfond.

### Referenser

\small

Ljungberg, J. K., Parmentier, F. B. R., Jones, D. M., **Marsja**, E., & Neely, G. (2014). ‘What’s in a name?’ ‘No more than when it’s mine own’. Evidence from auditory oddball distraction. *Acta Psychol, 150*, 161–166.

Marsh, J. E., Vachon, F., Sörqvist, P., **Marsja**, E., Röer, J. P., & Ljungberg, J. K. (In Prep.). Irrelevant vibro-tactile stimuli produce a changing-state effect: Implications for theories of interference in short-term memory.

**Marsja**, E., Neely, G., and Ljungberg, J. K. (2018). Investigating Deviance Distraction and the Impact of the Modality of the To-Be-Ignored Stimuli. *Exp. Psychol. 65*(2), 61-70. Scripts and Data: https://osf.io/amd2h/

**Marsja**, E. (2017). Attention capture by sudden and unexpected changes: a multisensory perspective (PhD thesis). Umeå University, Umeå. 

**Marsja**, E., Marsh, J. E., Hansson, P., & Neely, G. (2019). Examining the Role of Spatial Changes in Bimodal and Uni-Modal To-Be-Ignored Stimuli and How They Affect Short-Term Memory Processes. *Front. Psychol.*, 10.

**Marsja**, E., Neely, G., and Ljungberg, J. K. (In Prep.). Deviance distraction in the auditory and tactile modalities after repeated exposure: differential aspects of tactile and auditory deviants. Scripts and Data: https://github.com/marsja/study1

**Marsja**, E., Stenbäck, V., Moradi, S., Danielsson, H., & Rönnberg, J. (2022). Is Having Hearing Loss Fundamentally different? Multi-group structural equation modeling of the effect of cognitive functioning on speech identification. *Ear Hear*. Scripts: https://github.com/marsja/EANDH-D-21-00145

Rosa, E., **Marsja**, E., & Ljungberg, J. K. (2020). Exploring Residual Capacity: The Effectiveness of a Vibrotactile Warning During Increasing Levels of Mental Workload in Simulated Flight Tasks. *Aviation Psychology and Applied Human Factors, 10*(1), 13–23.

Stenbäck, V., **Marsja**, E., Hällgren, M., Lyxell, B., & Larsby, B. (2021). The Contribution of Age, Working Memory Capacity, and Inhibitory Control on Speech Recognition in Noise in Young and Older Adult Listeners. *J. Speech Lang. Hear. Res., 64*(11), 4513–4523. 

Stenbäck, V., **Marsja**, E., Hällgren, M., Lyxell, B., & Larsby, B. (Submitted). Informational masking and listening effort in speech-recognition-in-noise – the role of working memory capacity and inhibitory control in older adults with and without hearing impairment.

Stenbäck, V., **Marsja**, E., Ellis, R., & Rönnberg, J. (Accepted). Relationships between objective and subjective outcome measures of speech recognition in noise. *Int. J. Audiol.*.